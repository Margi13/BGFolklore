<?xml version="1.0" encoding="utf-8"?>
<root>
  <!-- 
    Microsoft ResX Schema 
    
    Version 2.0
    
    The primary goals of this format is to allow a simple XML format 
    that is mostly human readable. The generation and parsing of the 
    various data types are done through the TypeConverter classes 
    associated with the data types.
    
    Example:
    
    ... ado.net/XML headers & schema ...
    <resheader name="resmimetype">text/microsoft-resx</resheader>
    <resheader name="version">2.0</resheader>
    <resheader name="reader">System.Resources.ResXResourceReader, System.Windows.Forms, ...</resheader>
    <resheader name="writer">System.Resources.ResXResourceWriter, System.Windows.Forms, ...</resheader>
    <data name="Name1"><value>this is my long string</value><comment>this is a comment</comment></data>
    <data name="Color1" type="System.Drawing.Color, System.Drawing">Blue</data>
    <data name="Bitmap1" mimetype="application/x-microsoft.net.object.binary.base64">
        <value>[base64 mime encoded serialized .NET Framework object]</value>
    </data>
    <data name="Icon1" type="System.Drawing.Icon, System.Drawing" mimetype="application/x-microsoft.net.object.bytearray.base64">
        <value>[base64 mime encoded string representing a byte array form of the .NET Framework object]</value>
        <comment>This is a comment</comment>
    </data>
                
    There are any number of "resheader" rows that contain simple 
    name/value pairs.
    
    Each data row contains a name, and value. The row also contains a 
    type or mimetype. Type corresponds to a .NET class that support 
    text/value conversion through the TypeConverter architecture. 
    Classes that don't support this are serialized and stored with the 
    mimetype set.
    
    The mimetype is used for serialized objects, and tells the 
    ResXResourceReader how to depersist the object. This is currently not 
    extensible. For a given mimetype the value must be set accordingly:
    
    Note - application/x-microsoft.net.object.binary.base64 is the format 
    that the ResXResourceWriter will generate, however the reader can 
    read any of the formats listed below.
    
    mimetype: application/x-microsoft.net.object.binary.base64
    value   : The object must be serialized with 
            : System.Runtime.Serialization.Formatters.Binary.BinaryFormatter
            : and then encoded with base64 encoding.
    
    mimetype: application/x-microsoft.net.object.soap.base64
    value   : The object must be serialized with 
            : System.Runtime.Serialization.Formatters.Soap.SoapFormatter
            : and then encoded with base64 encoding.

    mimetype: application/x-microsoft.net.object.bytearray.base64
    value   : The object must be serialized into a byte array 
            : using a System.ComponentModel.TypeConverter
            : and then encoded with base64 encoding.
    -->
  <xsd:schema id="root" xmlns="" xmlns:xsd="http://www.w3.org/2001/XMLSchema" xmlns:msdata="urn:schemas-microsoft-com:xml-msdata">
    <xsd:import namespace="http://www.w3.org/XML/1998/namespace" />
    <xsd:element name="root" msdata:IsDataSet="true">
      <xsd:complexType>
        <xsd:choice maxOccurs="unbounded">
          <xsd:element name="metadata">
            <xsd:complexType>
              <xsd:sequence>
                <xsd:element name="value" type="xsd:string" minOccurs="0" />
              </xsd:sequence>
              <xsd:attribute name="name" use="required" type="xsd:string" />
              <xsd:attribute name="type" type="xsd:string" />
              <xsd:attribute name="mimetype" type="xsd:string" />
              <xsd:attribute ref="xml:space" />
            </xsd:complexType>
          </xsd:element>
          <xsd:element name="assembly">
            <xsd:complexType>
              <xsd:attribute name="alias" type="xsd:string" />
              <xsd:attribute name="name" type="xsd:string" />
            </xsd:complexType>
          </xsd:element>
          <xsd:element name="data">
            <xsd:complexType>
              <xsd:sequence>
                <xsd:element name="value" type="xsd:string" minOccurs="0" msdata:Ordinal="1" />
                <xsd:element name="comment" type="xsd:string" minOccurs="0" msdata:Ordinal="2" />
              </xsd:sequence>
              <xsd:attribute name="name" type="xsd:string" use="required" msdata:Ordinal="1" />
              <xsd:attribute name="type" type="xsd:string" msdata:Ordinal="3" />
              <xsd:attribute name="mimetype" type="xsd:string" msdata:Ordinal="4" />
              <xsd:attribute ref="xml:space" />
            </xsd:complexType>
          </xsd:element>
          <xsd:element name="resheader">
            <xsd:complexType>
              <xsd:sequence>
                <xsd:element name="value" type="xsd:string" minOccurs="0" msdata:Ordinal="1" />
              </xsd:sequence>
              <xsd:attribute name="name" type="xsd:string" use="required" />
            </xsd:complexType>
          </xsd:element>
        </xsd:choice>
      </xsd:complexType>
    </xsd:element>
  </xsd:schema>
  <resheader name="resmimetype">
    <value>text/microsoft-resx</value>
  </resheader>
  <resheader name="version">
    <value>2.0</value>
  </resheader>
  <resheader name="reader">
    <value>System.Resources.ResXResourceReader, System.Windows.Forms, Version=4.0.0.0, Culture=neutral, PublicKeyToken=b77a5c561934e089</value>
  </resheader>
  <resheader name="writer">
    <value>System.Resources.ResXResourceWriter, System.Windows.Forms, Version=4.0.0.0, Culture=neutral, PublicKeyToken=b77a5c561934e089</value>
  </resheader>
  <data name="Dobrudjanska_CostumesP1" xml:space="preserve">
    <value>Всяко село си има някакви акценти по носията, която ги отличава дори от съседното село. Автентичната женска добруджанска носия се състои от червен сукман с бродерия, дълга памучна блуза и черна бродирана престилка. Характерна е забрадката - обикновено жълта, с дълги копринени ресни, препратка към златните житни класове, отглеждани грижливо от местното население. Мъжката народна носия е чернодрешна. Състои се от черни панталони, потури, бяла памучна риза, която е бродирана на пазвата и се допълва от вълнен червен пояс.Добруджанският танцьор е обут с бели калцуни, а на главата си носи не калпак, а специфична за района кърпа.</value>
  </data>
  <data name="Dobrudjanska_CostumesP2" xml:space="preserve">
    <value>Забраждането при жените става чрез няколко кърпи. Първата кърпа, която слагат като основа, наричат “чалма” (от тензух) заради едно специфично навиване, с което фиксират покривалото. Навивката повдига по особено красив начин следващите покривала, оформяйки профила като своеобразна диадема. “Чалмата” също се фиксира с по-тънка кърпа, която наричат “дюлбень”. Така подготвена основата дава възможност на самото забраждане да стане изключително устойчиво от изместване и разваляне. В Белгун наричат “чумбер” това, което на места е известно като “ръченик”, а на други – “прибода”. Това е връхният слой от забраждането. Част от спецификата на самото забраждане с “чумберя” е и оформянето на триъгълна форма на кърпата над челото, която се нарича “чок” .</value>
  </data>
  <data name="Dobrudjanska_CostumesP3" xml:space="preserve">
    <value>Самият “чумбер” е изключително красива, доста голяма кърпа с ресни, които наричат “пласки”. В някои села считат, че ресните символизират слънчевите лъчи. Цветовете им са най-вече бели, жълти, черни, но има и такива, които са украсени с цветя. Интересно е че при самите ресни, които се прикачват към краищата на кърпата, съществува разнообразие от плетки, които се правят на ръце. Могат да бъдат от една до четири мрежи. Имат си имена като “паяк”, “аския” (плетка подобна на украшението за глава), “муска” и редица други. В по-стари времена под “чумбера” се е виждала красиво изплетена плитка с панделка, която се прикача към косата и се е пазела като реликва. Тя се е предавала от поколение на поколение.</value>
  </data>
  <data name="Dobrudjanska_DancesP1" xml:space="preserve">
    <value>По начало добруджанските народни танци са силно базирани на тракийските, тъй като тракийските преселници, разбира се, оставят своя отпечатък и в танцовото изкуство. Все пак обаче, с годините добруджанските танци добиват един свой специфичен изпълнителски стил. Той се изразява с типично приклекнало танцуване и множество акценти в движенията, насочени към земята. Това е основен белег на добруджанския танц, който красноречиво олицетворява връзката на добруджанеца със земята.</value>
  </data>
  <data name="Dobrudjanska_DancesP2" xml:space="preserve">
    <value>Женските добруджански хора много често се изпълняват на песен, която жените сами пеят, обичайно в 2/4 тактов размер. Такива са “Данец” (“Буенец”) и други хора, които носят названието си от името на песента, на която се играят – “Скарали ми се три моми”, “Задали ми се, задали”, “Рано ми рано” и др. Мъжките хора най-често се играят “на леса” – хват за пояс. Хорото започва като “водено”  (“скъсано”), но в един момент, когато играчите добият достатъчна увереност, спират и продължават да играят на място – “на леса”, като показват доста сложни и заплетени движения. Такава е “Сборенката”, която на много места народът нарича “капакът” на хората, т.е. най-сложна и обичана от народа.</value>
  </data>
  <data name="Dobrudjanska_DancesP3" xml:space="preserve">
    <value>Добруджанските народни танци се отличават от танците на другите области по няколко белега. Най-често се изпълняват в умерено темпо. Играят се с леко отворени колена. Наситени са с множество клякания при мъжете. Характерно е плавно полюшване на тялото, типично както за жените, така и за мъжете. Танцува се приклекнал или приседнал, „залепен” за земята, а тялото често е наклонено назад или напред. Движенията са съсредоточени главно в краката, но и ръцете вземат голямо участие със специфична пластичност, освободени лакти и гъвкави китки при жените. Типична за добруджанския стил е играта на тялото и раменете – при жените е наситена с грациозност и сдържаност, а при мъжете е с подчертана вътрешна сила. Танците олицетворяват силната връзка със земята като основен източник на поминък.</value>
  </data>
  <data name="Dobrudjanska_Instruments" xml:space="preserve">
    <value>Инструменталната музика заема важно място в живота на добруджанците, като инструментите често заменят песента. Най-разпространените инструменти в Добруджа са кавал, гайда и гъдулка. Тук се среща и ръчната хармоника – руският баян, наречена от местното население физармоника или физа.</value>
  </data>
  <data name="Dobrudjanska_Intro" xml:space="preserve">
    <value>Местността Добруджа е разположена в Югоизточна Румъния и Североизточна България. Главните й градове в Румъния са Констанца и Тулча, а в България – Добрич и Силистра. Териториално Добруджанска фолклорна област в България се простира на север до Дунав и на изток до Черно море. Най-неустановена е югозападната й граница със Северняшката фолклорна област. Добруджанската фолклорна област също е близка по характер на танца до тракийската поради големия брой тракийски преселници в Добруджа.</value>
  </data>
  <data name="Dobrudjanska_Name" xml:space="preserve">
    <value>За пръв път името Добруджа се споменава през 15 век в един латински превод на гръцки текст – съчинение за Турция. В този гръцки текст изразът “земята на Добротича” е преведен на латински като “земята на Добруджа”. От този момент местността започва все по-често да се нарича Добруджа и постепенно това става официалното й име.</value>
  </data>
  <data name="Dobrudjanska_SongsP1" xml:space="preserve">
    <value>Типичната народна музика на отделните етнографски групи в Добруджа носи спецификите на песните и инструменталните мелодии на техните предци. Тук има микс от множество музикални диалекти, които взаимно си влияят, което пък води до силно обогатяване на общия добруджански народнопесенен стил.</value>
  </data>
  <data name="Dobrudjanska_SongsP2" xml:space="preserve">
    <value>За Добруджанска фолклорна област много типична е бавната песен, която обикновено е едногласна. Колкото до текстовете на песните – те често са битови и описват вълнуващи случки от живота. В Добруджа често звучи тракийският репертоар в неговото изобилие от коледарски, лазарски, хороводни, седенкарски, сватбарски и еньовски песни, песни за трапеза, кукерски вокални и инструментални мелодии, детски залъгалки и др. Това е поредното доказателство за наличието на потомци на огромните маси тракийско население, преселило се в Добруджа.</value>
  </data>
  <data name="Makedonska_CostumesP1" xml:space="preserve">
    <value>Характерна особеност на мъжката носия в Пиринския край е запазеното традиционно българско белодрешно облекло. “Белодрешковците” са се срещали из цялата страна, но постепенно облеклото е запазено само в западната част на България. Ризата е права и разкроена, с различен брой клинове – плисета, в долната си част (познати още и като отделен елемент в облеклото: фъртушка, фуста, фустан и др.). Броят на клиновете издава начина на употреба на носията: риза с 3-4 клина се носи на делник, с 12-14 клина – на празник, стигайки дори до 80-90 за определени поводи. Гащите (наричани още потури, шалвари, димии) са от вълна и с гайтанена украса. Горните дрехи се отличават с красиви линеарни мотиви и везбени елементи. Носията е съставена от бели дрехи, между които се откроява червен на цвят пояс, завит здраво около кръста на мъжа.</value>
  </data>
  <data name="Makedonska_CostumesP2" xml:space="preserve">
    <value>Местната разновидност на женското облекло е саячена народна носия. Горната дреха – сая, е отворена отпред и покрива туникообразна риза. Саята е с различна дължина на полите и на ръкавите, с красива везбена украса по краищата им и по пазвата. Най-често се изработва от памучна или вълнена тъкан в един цвят (бяло, черно, синьо или тъмнозелено). Саята се препасва с червен вълнен пояс и тясна престилка.</value>
  </data>
  <data name="Makedonska_CostumesP3" xml:space="preserve">
    <value>В Пиринския край преобладават червените цветове в носиите и забрадките и висока плътност на орнаментите. Дългите коси се сплитат на една страна на плитки от една до 71 – според местните народни песни. На повечето места моминските коси се прикриват с кърпа с красиви орнаменти и цветове. Изборът на цветове се свързва с колорита и вкуса на местното население.</value>
  </data>
  <data name="Makedonska_DancesP1" xml:space="preserve">
    <value>В Пиринската етнографска област българските народни танци са най-силно повлияни от танците на съседните страни или на техните преселници на територията на България. Много от тях са пренесени от Егейска и Вардарска Македония. Само в тази етнографска област всяка песен си има свое хоро. Малко са запазените танци с чисто пирински стил. Най-чисти, без странично влияние, са тези в Петричко и Сандански.</value>
  </data>
  <data name="Makedonska_DancesP2" xml:space="preserve">
    <value>Леката и стегната носия позволява по-висока игра, изразена в бавни, гъвкави прескоци, подскоци и високи свивки, съчетани с пружинки. Хора̀та тук са умерено бързи, движенията са леки и пластични, съчетани с резки заставания в поза, траещи дори няколко такта. Бавните танци са много тържествени, в тях мъжете влагат много енергия и чувства.</value>
  </data>
  <data name="Makedonska_DancesP3" xml:space="preserve">
    <value>Най-популярните и обичани народни хора от Пиринската област са: Македонско, Арап, Ширто, Малешевско, Гинка, Велинградско, Дуна иде, Старо банско, Джангурица, Чорбаджийско, Ески и др.</value>
  </data>
  <data name="Makedonska_Instruments" xml:space="preserve">
    <value>Традиционните за пиринския край музикални инструменти съвсем логично допълват характерния начин на изпълнение на фолклорните песни. Най-широко разпространените съпровождащи инструменти са тамбура, джура гайда, зурна и тъпан. По подобие на двугласното изпълнение, първата зурна води мелодията на песента, а втората – исото.</value>
  </data>
  <data name="Makedonska_Intro" xml:space="preserve">
    <value>Пиринската фолклорна област условно се простира в югозападната част на България, като обхваща градовете Благоевград, Разлог и Банско, Гоце Делчев, Сандански, Петрич. Тя граничи с Шопската, Родопската области, а също и със съседните Македония и Гърция. Затова фолклорът в Пиринския край до известна степен е повлиян от останалите области и някои сходни елементи могат да бъдат открити.</value>
  </data>
  <data name="Makedonska_Name" xml:space="preserve">
    <value>Пиринската етнографска област получава названието си от едноименната българска планина Пирин.  Смята се, че произхода на името Пирин идва от името на върховното славянско божество Перун - богът на гръмотевиците, светкавиците, бурите и войските. Историите, запазени за него, разказват, че Перун е бог на мълниите и бурите, които закрилял добрите хора, а лошите наказвал строго.</value>
  </data>
  <data name="Makedonska_SongsP1" xml:space="preserve">
    <value>Пиринската народна музика е много вокална и описателна с типичното за региона двугласно пеене. Певица води и запява песента на първия глас, а две или повече други отпяват с втори равен глас, наречен “исо”. Освен женски двугласни песни по сватби, обичаи и седенки, много голямо впечатление предизвикват и уникалните мъжки двугласни песни от Банско, Сандански и Гоце Делчев с предимно исторически и революционен сюжет.</value>
  </data>
  <data name="Makedonska_SongsP2" xml:space="preserve">
    <value>Други отличителни явления за Пиринската област са песните, изпълнявани многогласно с интересното “ацане” (хълцане, цвилене), тресене на гласа, пеене на висока мелодията, “изненади” чрез силни провиквания и рязко слизане на първия глас дори под втория.</value>
  </data>
  <data name="Rodopska_CostumesP1" xml:space="preserve">
    <value>Хармонията на планината се отразява в битовите традиции на българите, живеещи там, независимо от техните религиозни вярвания. В мир и съжителство, с общи запазени народни традиции, обичаи и език, в Родопите живеят две вери – християнство и ислям.</value>
  </data>
  <data name="Rodopska_CostumesP2" xml:space="preserve">
    <value>Женската родопска народна носия има доза разлика при християнското и при  мохамеданското население. Християнката облича сукманена носия от бяла риза, тъмен вълненик, червен пояс, връхна дреха и типичната, добре позната, престилка на оранжеви, жълти и червени квадрати. Забрадката е винено червена, носи красиви нанизи от пендари и танцува с вълнени шарени чорапи и обувки. Мохамеданката облича носия от бяла бродирана риза, бродирана атлазена (сатенена) дреха, шарен колан с пафти и отново престилка на квадрати и шарена триъгълна кърпа. На главата носи малка шапка (фесче) с наниз от парици, покрита с тестемел (дълга бяла кърпа). Атлазената дреха може да бъде заменена с шалвари и връхно елече.</value>
  </data>
  <data name="Rodopska_CostumesP3" xml:space="preserve">
    <value>Мъжката родопска народна носия е от типа чернодрешно облекло. Християнинът облича бяла риза, елек с черни гайтани по краищата и връхна дреха отгоре. Обува потури, червен пояс или бели навои около краката, присвити с черни върви. Носи намотан на врата шал, прехвърлен през рамо и калпак, още наричан гугла. Мохамеданинът облича същата носия. Вместо навои, обува шарени чорапи, а на главата носи фес или чалма.</value>
  </data>
  <data name="Rodopska_DancesP1" xml:space="preserve">
    <value>Родопските танци са бавни и умерени с малко разнообразие на движенията и сравнителна простота. Играят се най-често на песен, като характерно тук е, че мъжете също пеят. Хора́та се играят в полукръг или кръг и най-често са само мъжки или само женски. Срещат се и разделно-смесени хора, но при тях мъжете и жените не се нареждат един до друг мъж-жена, а в началото на хорото се хващат само мъжете, а след тях – жените.</value>
  </data>
  <data name="Rodopska_DancesP2" xml:space="preserve">
    <value>Мъжете се залавят най-често за длани, което е много характерно за Родопите. В другите области този захват е много рядко срещан. Мъжете играят с широки стъпки, клякат и коленичат бавно и тромаво. Жените се хващат за длани или под ръка. Характерно за женските танци е, че се стъпва изключително на цяло ходило. В движенията има и подскоци, но те са много ниски и сдържани. Жените са винаги в сгъстена верига, в кръг, близо една до друга, без да се разреждат по време на играта.</value>
  </data>
  <data name="Rodopska_DancesP3" xml:space="preserve">
    <value>Интересни за Родопите са и специалните хора́ и хумористични игри, идващи от подражанието на животни – заешка, мечешка и други подобни игри.</value>
  </data>
  <data name="Rodopska_Instruments" xml:space="preserve">
    <value>По тези земи най-използвания и обичан музикален инструмент е гайдата и по-точно - Каба-гайдата! Този вид гайда е познат още и като "родопска гайда". За разлика от Джура-гайдата, която произвежда високи и ясни звуци, Каба-гайдата е по-ниска, по-мека, с по-дълбоко звучене, перфектният инструмент за съпровод на лиричните текстове на родопския фолклор. Други музикални инструменти, които се срещат тук са тамбурата, кавалът и тъпанът. Често се чуват и овчарските медни звънци, допълващи емоциите, изливащи се чрез родопската песен.</value>
  </data>
  <data name="Rodopska_Intro" xml:space="preserve">
    <value>Границите на Родопска фолклорна област съвпадат с географските граници на областта. Преди е била приемана като подрегион на Тракийската област. Обособяването ѝ като самостоятелна такава се е наложило от по-съществените различия между двете области, възникнали с напредване на времето.</value>
  </data>
  <data name="Rodopska_Name" xml:space="preserve">
    <value>Името на Родопската фолклорна област произлиза от едноименната планина – Родопи. Историците откриват най-ранни данни за името Родопа в Омировия химн към Деметра от 7. век пр.н.е. (сред имената на гръцки нимфи, герои и богове).</value>
  </data>
  <data name="Rodopska_SongsP1" xml:space="preserve">
    <value>Родопската песен е звучна, волна, широка, гальовна. Преобладават лиричните едногласни мелодии с широкотонов обем. Характерен интервал за родопските мелодии е септимата, както и малката терца в края на песента. Най-чист е стилът на Средните Родопи, където и до днес народната песен звучи нестихващо.</value>
  </data>
  <data name="Rodopska_SongsP2" xml:space="preserve">
    <value>Обичайните песни в Родопите са: песните на гурбет, които са били два типа – на тръгване и на връщане. Към тези песни спадат едни от най-поетичните образци, в които е отразена тъгата на гурбетчиите. Близки до този жанр са овчарските песни, отразяващи основния поминък на родопчанина. В тях се разкрива любовта на овчаря към стадото, към “овена вакъл, каматен”, към “първо либе”,и към къща.</value>
  </data>
  <data name="Severnqshka_CostumesP1" xml:space="preserve">
    <value>Носията в Северняшката област е различна спрямо това дали населението е от планината или от равнината. Също така се променя през зимния и летния сезон. Всяко селище или група селища има свои характерни особености в дрехите, изразени в кройката, материята, цветовете, използваната шевица и др. Всички обаче, въпреки голямото разнообразие, се свеждат до двупрестилчена и сукманена женска носия и белодрешна и чернодрешна мъжка носия. Женската забрадка в повечето случаи е бяла кърпа. Най-често косата се сплита на плитки. Главата се украсява с монети, цветя, мъниста, разноцветни конци и др. На много места се носят шапки, предимно от невестите. Като цяло прическата, забрадката и украсата на главата зависи от възрастта на жената и от нейното семейно положение.</value>
  </data>
  <data name="Severnqshka_CostumesP2" xml:space="preserve">
    <value>Двупрестилчената женска носия се облича основно през лятото, а в някои селища на равнината и през цялата година. Тя се състои от бяла риза, задна надиплена вълнена престилка, наречена бръчник, предна престилка и колан. В Северозападна България ризата се нарича “бръчанка”, “бърчена риза”, “пъстрица”. Освен названието “риза” на запад от р. Искър – в Северозападна България, се среща и названието “кошуля”. Шие се от два плата. Яката обгръща високо врата с набрано огърле (“огърлаша”). Ръкавите завършват с набор.  Сукманената се използва през зимата, а в планинските райони и през лятото. Тя включва риза, вълнен сукман, предна престилка и широк вълнен колан с металически пафти. Сукманът е от ленен, конопен или памучен, но най-често от вълнен черен или тъмно син плат с туникообразна кройка. Той е дълъг, затворен, без ръкави или с къси и рядко с дълги ръкави. В Габровско носията е сукманена и е разновидност на източнотракийските.</value>
  </data>
  <data name="Severnqshka_CostumesP3" xml:space="preserve">
    <value>Мъжката носия е белодрешна. Ризата е бяла и на повечето места е дълга дори до над коленете. Носи се или отвън – обикновено през лятото, или отвътре. Панталоните са вълнени бели беневреци. На някои места те са тесни, а на други – по-широки с къси крачоли – димии. Тесните беневреци се носели от трудовото бедно население, а широките димии – от заможните. На кръста, върху ризата, се намотава дълъг пояс, обикновено в червен цвят. На краката се навиват навои, слагат се калцуни и се обуват кожени цървули с тъп или остър нос и много връзки отпред, или пък обувки. На главата се носи черен цилиндричен калпак. Само в Габровско мъжката носия е чернодрешна. Там не се носят беневреци, а бозови потури. Чернодрешната носия наследява от старинната белодрешна носия ризата с туникообразна кройка, като едва в по-ново време я заменя с риза с платка на раменете.</value>
  </data>
  <data name="Severnqshka_DancesP1" xml:space="preserve">
    <value>Северняшките танци се отличават с широки движения, волно люлеене на ръцете и много подскоци. Скокливият характер се обуславя от някогашната радост и възторг на северняците от живота, което ги принуждава да не вървят спокойно, а да тичат и подскачат, изразявайки така своите чувства и щастливи емоции. Народните танци препращат към едно "откъсване от грижите",  от ежедневието, от селската работа и се отдават на радост и веселие. Играта се отъждествява с „отделяне от земята” и „политане към безгрижие”.</value>
  </data>
  <data name="Severnqshka_DancesP2" xml:space="preserve">
    <value>Независимо от силното развитие на земеделието в Северняшката етнографска област (по-специално на зърнопроизводството), в танците не са отразени трудови моменти от земеделския труд. За разлика от Добруджа, където тези елементи осезаемо изпъкват. Обичайните и обредните танци са такива, каквито и в другите части на страната. Застъпени са най-вече коледуване и лазаруване.</value>
  </data>
  <data name="Severnqshka_DancesP3" xml:space="preserve">
    <value>В движенията на танците в крайдунавските селища е характерно и натрисането, изразено в трептене на горната част на тялото и раменете. Вихреността и динамиката са изразени в много северняшки танци. Много добре са подчертани тези особености в правите хора (в 2/4 тактов размер), които се отличават със своята скокливост и жизненост. Но северняшките танци далеч не се изчерпват само с правите хора. Тази област е много богата на хора в различни ритми и тактове. Тук има много пайдушки, грънчарски, дайчови, ганкини и еленини хора. Техните варианти са изключително разнообразни по движения и сложност, но във всички е налице волност, вихреност и лекота. Много от посочените танци са станали популярни за цялата страна. Такива са Свищовско, Елено моме, Дайчово, Ганкино и други.</value>
  </data>
  <data name="Severnqshka_Instruments" xml:space="preserve">
    <value>Тук, както в повечето етнографски области на почит са кавалът, дудукът и гайдата. Заедно с тях, Северняшката област дължи своето културно фолклорно богатство и на други музикални инструменти, характерни предимно за тези земи, като "цафара" (овчарската свирка). Този инструмент е характерен само и единствено за Северняшката област. Най-употребяваните инструменти били духовите, а най-използваният струнен - гъдулката.</value>
  </data>
  <data name="Severnqshka_Intro" xml:space="preserve">
    <value>Северняшката фолклорна област е една от най-големите по територия. Географски тя включва две подобласти – Дунавската хълмиста равнина (без североизточната й част – Добруджа) и Старопланинската система. Границите й се очартават така: на север до Дунава, на изток до Черно море, на запад до Сърбия, на юг до Стара планина. Най-неустановена е североизточната й граница с Добруджа.</value>
  </data>
  <data name="Severnqshka_Name" xml:space="preserve">
    <value>Подобно на Добруджанската фолклорна област тук също музикалният фолклор представлява смесица от фолклора на другите области, поради преселването на големи групи българи преди Освобождението през 1878г. Страхувайки се от турските разбойници, които особено при упадъка на Османската империя се увеличават значително, големи групи от българско население забягва в планините и около тях. Така населението от Дунавската равнина се насочва към Балкана. След Освобождението хората поемат обратния път към полето, където заедно със старото, местно население тръгват и големи групи преселници от Тракия. Населението се смесва – смесват се и музикалните стилове.</value>
  </data>
  <data name="Severnqshka_SongsP1" xml:space="preserve">
    <value>Северняшките народни песни биват жетварски (с провиквания), сватбарски, седенкарски, обредни, трапезни, коледни, лазарски, на пеперуда. Характерни за тази област са хайдушките песни, лиричните, песни за митични същества от българския фолклор (змей, ламя). Типично е едногласното пеене.</value>
  </data>
  <data name="Severnqshka_SongsP2" xml:space="preserve">
    <value>Популярни песни са „Заблеяло ми агънце”, „Недо ле, Недке хубава”, „Елено, моме”, „Мари, моме”, „Малка мома росен брала”, „Отдолу идат ергените”, „Чие е това момиче”, „Рано е ранила Нине”, „Яничари ходят, мамо”, „Баба лук посела”, „Китка ти падна, Дено”, „Теменуго, теменужке”, „Дунав тече, ягодо”, „Наклала Янка седянка” и други.</value>
  </data>
  <data name="Shopska_CostumesP1" xml:space="preserve">
    <value>Красивата шопска носия – както тази за работа, така и тази за празник, е лека и удобна, с което дава възможност танцът на шопа да бъде още по-пъргав, бърз и вихрен.</value>
  </data>
  <data name="Shopska_CostumesP2" xml:space="preserve">
    <value>В голяма част от Шоплука (Софийско, Самоковско и Ихтиманско) женската носия  е сукманена. В Кюстендилско женската носия е саячна. Женското облекло много ясно изразява положението на жената в семейството – мома, годеница, невяста, майка и др. Разликата е видима в отделните части от костюма, формите на отделните дрехи, начина на носенето им, орнаментите и особено прическата и начина на забраждането.</value>
  </data>
  <data name="Shopska_CostumesP3" xml:space="preserve">
    <value>Типична за Шоплука е мъжката белодрешна носия (в Граово и Знеполе), която има доказан славянски произход. В Софийско дълго време се е задържала една преходна форма между белодрешно и чернодрешно мъжко облекло. В някои райони се среща мъжка чернодрешна носия – Кюстендилско, Самоковско и Ихтимаско. Мъжките носии за разлика от женските не разкриват така красноречиво възрастта и положението на шопа. Разликата в носиите на старите и по-младите мъже се изразява най-вече в декорацията на дрехите, цвета на пояса и наличието на допълнителни елементи и начина на носене.</value>
  </data>
  <data name="Shopska_DancesP1" xml:space="preserve">
    <value>Движенията и акцентите в шопските танци често са насочени надолу към земята. Сякаш шопът се бори, мачка и гази някакъв въображаем противник, който е повалил на земята. В други моменти движенията и акцентите са насочени нагоре – с изразен стремеж за откъсване от земята. За наблюдаващите изглежда сякаш шопът първо се бори с противника си, а след това ликува и се гордее от своята победа.</value>
  </data>
  <data name="Shopska_DancesP2" xml:space="preserve">
    <value>В строежа на шопските танци се разграничават два вида движения – основни и действени (командите). Основните са “Шопска”, “Граовка”, “Ръченична”. Те се явяват като спойка между разнообразните действени движения. В действените движения участва цялото тяло, тя са по-широки, по-едри, с повече придвижване в пространството, докато основните са по-ситни и дребни и се изпълняват почти на място. Този контраст между двата вида  движения е съществен белег на шопските танци.</value>
  </data>
  <data name="Shopska_DancesP3" xml:space="preserve">
    <value>Най-популярно и изпълнявано  почти във всички райони на Шопската област е “воденото” хоро “За пояс”, наричано още “Селското”, “Шопско за пояс”, “Търчано”, “Мелничката”, “Едностранка”, “У место” и т.н.  Типично за строежа на това хоро е, че се състои от 10 такта в размер 2/4 или 7/16 с трети дълъг дял.</value>
  </data>
  <data name="Shopska_Instruments" xml:space="preserve">
    <value>В шопската фолклорна област се използват най-често инструментите гъдулка (и нейната разновидност – кемене), дудук, двуянка, гайда, в миналото също гусла, и по-рядко някои други инструменти (кавал, тамбура, тъпан).</value>
  </data>
  <data name="Shopska_Intro" xml:space="preserve">
    <value>Шопска фолклорна област, наричана още “Шоплукът” се отличава с редица културни особености. Мнозинството от нейното население се отнася към шопската етнографска група и носи общото название “шопи”. Географски областта обхваща Софийско, Пернишко, Трънско, Брезнишко, Радомирско, Самоковско и Кюстендилско.</value>
  </data>
  <data name="Shopska_Name" xml:space="preserve">
    <value>Формирането на шопската етнографска група е сложен процес, протекъл между 7-и и 12-и век. И до днес названието и произхода на шопите си остава неизяснен. Много автори обясняват произхода по различен начин, но тези теории не са потвърдени и си остават само предположения. Относно етническия произход на шопите също не съществува единно становище. В миналото голяма група учени приемат тезата, че заселилите се в Софийско печенеги (номадско тюркоезично племе) оставят следи не само в наименованието на местното население, но и в някои антропологически черти на хората, като тази теза има много последователи. В по-ново време, пък, видни етнографи като Ст. Костов и М. Велева се позовават на носията на шопите и ги обявяват предимно за славяни. Дори смятат, че в шопското облекло славянските елементи са се запазили най-чисти. В крайна сметка, шопите носят черти от културата на печенегите, траките, славяните и прабългарите. Славянското мнозинство все пак е дало крайния и решаващ облик на шопите.</value>
  </data>
  <data name="Shopska_SongsP1" xml:space="preserve">
    <value>Българската народна песен най-често се пее едногласно или двугласно. Двугласното народно пеене е старинна певческа традиция в обширна част от страната, в това число и в шопска фолклорна област. Двугласът най-често е изграден така: първият глас се пее от една певица, а вторият от няколко. За първи глас се казва, че “извиква”, “издига”, “рука” или “ока”, а от там и певиците се наричат “извикачки”, “издигачки” и др. За втория глас казват, че “влече”, “глаши”, “слага”, а певиците наричат “влекачки” и “слагачки”. За шопския двуглас е характерно това, че певиците от втори глас се стараят да заглушат първия. Най-доброто пеене според тях е, когато вторият надделее над първия.</value>
  </data>
  <data name="Shopska_SongsP2" xml:space="preserve">
    <value>Двугласните песни на шопите обхващат всички песенни жанрове – обредни, сватбени, трудови, на трапеза, и най-вече – хороводни песни. Обикновено шопите съпровождат с песни хорото. Мелодиите на тези песни са бързи, живи и игриви, но все пак с пеене не може да се постигне това “развихряне” на хорото, което се получава при инструментален съпровод.</value>
  </data>
  <data name="Strandjanska_CostumesP1" xml:space="preserve">
    <value>Странджанската носия наподобява тракийската. Двупрестилченото женско облекло е богато с везмо главно по ризите, по белите и почернените късачета, долактанки и др. – при върховете на клиновете и по пазвените им части и сравнително по-слабо по полите на двете престилки. Мъжката изцяло спада към чернодрешната, а женската към сукманената с малки изключения.</value>
  </data>
  <data name="Strandjanska_CostumesP2" xml:space="preserve">
    <value>Женската носия се състои от риза, сукман (вълнена тъмноцветна дреха със затворена туникообразна кройка), предна престилка (прегач, фуста) и вълнен пояс с червен, оранжев или тъмновинен цвят. Предимно полите и пазвите на сукмана са с украса, изработена с везмо или с пришиване на цветни сукна. Украсата представлява сплетени разноцветни върви, гайтани, плетеници или дантели. Престилката обикновено е цветна, изпъкваща на черния фон на сукмана. Съчетава цветове като червено, зелено, жълто, бяло. Може да има и бродерия.</value>
  </data>
  <data name="Strandjanska_CostumesP3" xml:space="preserve">
    <value>Мъжката носия спада към чернодрешната. Състои се от риза, горна дреха (елек, антерия, аба от черен вълнен шаяк), потури (шалвари, гащи, чешири), червен пояс, черен калпак. Абата е къса до пояса вълнена дреха, без или с ниска яка, която приляга до тялото. Ръкавите й са дълги и тесни. Потурите са широки, с увиснало дъно между краката, отпред или отзад, от черен гайтан и са богато украсени, а в горния си край са препасани с червения пояс.</value>
  </data>
  <data name="Strandjanska_DancesP1" xml:space="preserve">
    <value>Народните танци от Странджа не са отличават със сложна хореография, но хороводните мелодии са разнообразни и в изобилие. Според начина на изпълнение хората в този регион се делят на „кротки”, „луди”, „тропани”, „рипани” и „подсурнати”.</value>
  </data>
  <data name="Strandjanska_DancesP2" xml:space="preserve">
    <value>Странджанските танци се играят леко, в умерено темпо, като в тях взема участие цялото тяло. Повечето от тях са в двувременен размер и се съпровождат от песен. Хората са смесени и на тях се хващат и мъже, и жени. Обикновено се танцува в полукръг или в права редица. Солови изпълнения се наблюдават рядко, предимно при надиграването в ръченица.</value>
  </data>
  <data name="Strandjanska_DancesP3" xml:space="preserve">
    <value>Много от странджанските танци са във връзка с някакъв обред. Най-типични са нестинарските танци, великденските ръченици и кукерските игри. Странджанците играят с голяма съсредоточеност и сериозност. Мъжете респектират със сложни пляскания, а ръцете им излъчват сила и достойнство.</value>
  </data>
  <data name="Strandjanska_Instruments" xml:space="preserve">
    <value>Гайдата е най-символичният инструмент за Странджанската етнографска област. Тук тя звучи остро и пискливо и придава уникалност и колорит на всяка местна мелодия. Старите хора казват, че за странджанци гайдата е религия. В музикалните изпълнения от този регион често се срещат още тъпан, кавал и свирка. По-рядко могат да се срещнат и гъдулка и тамбура.</value>
  </data>
  <data name="Strandjanska_Intro" xml:space="preserve">
    <value>Странджанската фолклорна област се простира на запад до селата Факия, Желязово и Горно Ябълково, на север до гр.Царево и селата Визица и Индже войвода, на изток до Черно море и на юг до турската граница. Областта включва поречието на средната част река Тунджа, планините Странджа и Сакар, както и Светлийските, Манастирските и Дервентските възвишения. Традициите и духът на Странджанския район са запазени и до днес в Бургас, Приморско, Средец, Царево, Малко Търново и др.</value>
  </data>
  <data name="Strandjanska_Name" xml:space="preserve">
    <value>В близкото минало сегашната Странджанска фолклорна област е била част от Тракийската фолклорна област, но поради различията в начина на танцуване вече се разглежда като отделна фолклорна област. Името идва от едноименната планина - Странджа, чийто район обхваща тази фолклорна област. Странджа е земята на нестинарите. Хората, които закриляни от незнайни сили танцуват в огъня. Обред, изпълнен с мистика, суеверие и вяра. Музика излизаща от дълбините на свръхестесвеното. Сила, идваща от Бога или от Дявола.</value>
  </data>
  <data name="Strandjanska_SongsP1" xml:space="preserve">
    <value>Песните в Странджа са сватбени, жетварски, седенкарски, хороводни, песни на трапеза („на собакь”). Много често се пее за хайдути и войводи, като например капитан Петко (Киряков) войвода, Хаджи Димитър, Индже войвода, Добри войвода, Вълчан войвода и много други.</value>
  </data>
  <data name="Strandjanska_SongsP2" xml:space="preserve">
    <value>Странджански песни са „Ясен месец веч изгрява”, „Мари Марийко, карагьозлийко”, „Малка мома двори мете”, „Седнала е Яна”, „Капитан Петко войвода”, „Донкина майка”, „Радо, бяла Радо”, „Мари Еринко”, „Мама на Коля думаше”, „Иван на Радка”, „Булче бяла Тодорке” и други.</value>
  </data>
  <data name="Trakiiska_CostumesP1" xml:space="preserve">
    <value>Народното облекло на населението от Тракийската фолклорна област е многолико, поради големия обхват на тези земи. Тук се срещат различни видове народни носии, като разнообразието е силно изразено при женските носии. По отношение на носиите – в Тракия се срещат едни от основните видове народни носии – женската сукманена и мъжката чернодрешна носия.</value>
  </data>
  <data name="Trakiiska_CostumesP2" xml:space="preserve">
    <value>Сукманената женска носия е най-носената из цяла България. Състои се от бяла памучна риза и сукман, с типичните за всеки регион бродерии. В Тракийската област имаме богатство на бродериите и орнаментите. Най-често сукманът е без ръкави, но на някои места се среща с къс и дори с дълъг ръкав.</value>
  </data>
  <data name="Trakiiska_CostumesP3" xml:space="preserve">
    <value>Мъжката чернодрешна носия се състои от бяла памучна риза, отново богато орнаментирана с типичните бродерии, тъмни потури и елек, който е също декориран. В тази област срещаме традиционния за българина калпак, а популярните изпъстрени и декорирани изобилно шапки с рози и други цветя са характерни за селищата от Розовата долина.</value>
  </data>
  <data name="Trakiiska_DancesP1" xml:space="preserve">
    <value>Тракийските народни танци съществено се отличават от танците в другите области. Често се играят в умерено темпо, което се среща главно в смесените и женските танци. Жените играят по-бавно и плавно, с освободени движения на ръцете, изразяващи красотата и женствеността на момите. За мъжете танцьори са типични забързаните и динамични движения, изразяващи силата и мъжествеността на тракиеца. Мъжките танци са бързи, но бързото темпо се редува с умерено за отдих. Характерно е акцентите в движенията да се насочват надолу. Така тракиецът олицетворява своята силна връзка със земята. В някои танци ясно се виждат заемки от битови трудови процеси като месене на хляб и точене на тесто. Тракиецът слива празника и делника в танца си, показвайки, че всеки ден е своеобразен празник.</value>
  </data>
  <data name="Trakiiska_DancesP2" xml:space="preserve">
    <value>Правото хоро е популярно народно хоро, което се играе в цялата страна, но е характерно предимно за Тракийската фолклорна област. Изпълнява се при съпровод на много известни хороводни мелодии. Преди се е играело често в права и дълга редица с начало и край, които не се виждат. Оттук идва и наименованието му – Право хоро. Изпълнява се в умерено бързо темпо в 2/4 тактов размер. Повечето от хороводните стъпки са люлеещи се, което причислява хорото към типа на люлеещите се народни хора. Стъпките допринасят за общия вид, стил и характер на цялото хоро. Изпълняват се умерено и плавно, без особени подскачания.</value>
  </data>
  <data name="Trakiiska_DancesP3" xml:space="preserve">
    <value>Сред най-обичаните и съхранени до днес хора в Тракия са „Боалийско хоро”, „Трите пъти”, „Право тракийско хоро”, „Буенек”, „Сей, сей боб”, „Тракийска ръченица на хоро” и „Криво садовско”, които обикновено се играят с присъщата на тракийците умереност и тържественост.</value>
  </data>
  <data name="Trakiiska_Instruments" xml:space="preserve">
    <value>И в Тракия не минава празненство или събор, без да зазвучат типичните за областта народни инструменти – кавал, малка гайда (джура) и гъдулка. Редом с тях се чуват и свирка, дудук и тъпан. Често за съпровод на танците се използват кавал, гайда и гъдулка.</value>
  </data>
  <data name="Trakiiska_Intro" xml:space="preserve">
    <value>Тракийската фолклорна област обикновено се разделя на два района – западнотракийски, източнотракийски. Тя е най-голямата. Огражда се от Ихтиманските възвишения, Стара планина, Пирин и Черно море, включва Родопи и Тракийската низина. В близкото минало сегашната Странджанска фолклорна област е била част от Тракийската фолклорна област, но вече се разглежда като отделна фолклорна област.</value>
  </data>
  <data name="Trakiiska_Name" xml:space="preserve">
    <value>Жители на областта в древността са траките, от които тя носи името си. Тракия има богато материалното и духовно културно наследство. Плодородните земи и процъфтяващи села и градове векове наред са били притегателна сила за чуждите завоеватели. Населението е съхранило особеностите на песните, инструменталните мелодии и обичаите на своите предци. Произходът на обичаите би следвало да се търси във вярата, че с изпълнението им трудът на хората ще бъде облекчен и увещан с успех. Плодородието ще се увеличи, а природните стихии ще стоят кротко и надалеч.</value>
  </data>
  <data name="Trakiiska_SongsP1" xml:space="preserve">
    <value>Народните песни са тясно свързани с бита на местното населени. Трудовата дейност е възпявана в множество песни – за жътва, за копан, за сенокос, за пластене на сено, за бране на царевица и др. Интересни са и песните за седянка, които са много разнообразни по своята тематика – любовни, митични, юнашки, трагични, исторически и хумористични. Седенкарските и жетварските песни се пеят най-вече, за да мотивират хората за работа, защото облекчават труда и повишават настроението. Друг вид песни са хороводните, които са свързани с танците на тракийците. Те са най-голямата група тракийски песни. Мелодиите им са скокливи, бързи, тържествени и живи. Но все пак има и по-умерени и кротки. Основно пеят жените.</value>
  </data>
  <data name="Trakiiska_SongsP2" xml:space="preserve">
    <value>Именно старинната фолклорна култура на Тракийската област е сътворила емблематичната за българина песен „Притури се планината”, която придобива световна известност, след модерния аранжимент на Жаки Анона. Други типични песни, прочули уникалното явление  "тракийския фолклор" са „Даньова мама думаше”, „Полегнала е Гергана”, „Любили се двама млади”, „Невено, моме”, „Мъри, Стано”, „Бяла Калина”.</value>
  </data>
</root>